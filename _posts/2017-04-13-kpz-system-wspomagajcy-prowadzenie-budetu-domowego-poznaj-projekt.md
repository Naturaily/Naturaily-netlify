---
title: 'KPZ: System wspomagający prowadzenie budżetu domowego (poznaj projekt)'
description: >-
  Celem projektu jest stworzenie systemu wspomagającego prowadzenie budżetu
  domowego, który będzie umożliwiał dodawanie wydatków wykorzystując technologię
  OCR.
slug: kpz-projekt-wspomaganie-budzetu-domowego
date: '2017-04-13 10:38:01 +0000'
category: Marcin Sulikowski
author: Marcin Sulikowski
avatar: /assets/images/marcin.jpg
image: /assets/images/kpz-2-system-do-budzetu-domowego.jpg
text-preview: >-
  Celem  projektu jest stworzenie systemu wspomagającego prowadzenie budżetu
  domowego, który będzie umożliwiał automatyczne dodawanie wydatków za pomocą
  skanowania paragonów smartfonem.
tags:
  - Events
  - Ruby on Rails development
  - Native mobile development
---
Celem  projektu jest stworzenie systemu wspomagającego prowadzenie budżetu domowego, który będzie umożliwiał automatyczne dodawanie wydatków za pomocą skanowania paragonów smartfonem.

### Na system będą się składać dwie aplikacje: **mobilna** i **internetowa**.

Pierwsza ma umożliwić zrobienie zdjęcia paragonu i przesłanie go do aplikacji internetowej, która będzie przechowywać wszystkie dane dotyczące przychodów i wydatków. Jednym z jej elementów będzie interfejs pozwalający wprowadzać i prezentować informacje na temat budżetu.

Aplikacja mobilna powstaje na **system Android**.
Aplikacja internetowa zostanie napisana w **Ruby on Rails**.
Naturaily udostępnia infrastrukturę serwerową dla aplikacji internetowej.

### Czas żebyście poznali grupę projektową oraz motywacje chłopaków do wyboru właśnie tego tematu.

* <p class="text-underline">Karol Piątek:</p>

_Temat wydał mi się najciekawszy, szczególnie ze względu na zastosowanie technologii OCR, którą zawsze chciałem lepiej poznać._

* <p class="text-underline">Piotr Szymkowiak:</p>

_W ramach realizacji projektu tworzymy aplikację, z której sam chętnie bym korzystał. Ponadto mam możliwość poznania technologii, których do tej pory nie używałem. Wyboru tematu dokonaliśmy wspólnie, ponieważ znamy się od pierwszych dni na Politechnice, dzięki czemu wiedzieliśmy, co chcielibyśmy zrobić i nad czym będzie nam się dobrze pracowało. Dzięki otwartości Naturaily na współpracę i chęci wcielenia się w rolę project managera, możemy przekonać się jak w rzeczywistości wygląda praca nad projektami tworzonymi przez firmy programistyczne._

* <p class="text-underline">Grzegorz Łuszczek:</p>

_Pomysł przetwarzania zdjęcia do tekstu za pomocą technologii OCR wydał mi się bardzo interesujący i, co najważniejsze, możliwy do sprawnego zrealizowania. Dodatkowo tworzymy dwie aplikacje: mobilną i webową, dzięki czemu mogę lepiej poznać sposób pracy z systemem Android oraz framework Ruby on Rails, z którym do tej pory nie miałem styczności._

_W samej pracy nad projektem podoba mi się podział ról na stronę zarządzającą projektem (Naturaily) oraz wykonującą konkretne zadania (nas) :) Dzięki temu mamy dokładny plan działania na kolejne dni i możemy realizować kolejne kroki._

* <p class="text-underline">Marcin Markiewicz:</p>

_Głównym powodem, dla którego wybrałem ten temat, była możliwość współpracy z Naturaily i poznania nowych technologii w praktyce._

* <p class="text-underline">Michał Rokita:</p>

_Interesuje mnie przyszłość tworzenia aplikacji webowych i mobilnych, szczególnie tych na Androida. W pracy nad projektem najbardziej podoba mi się to, że współpracujemy z firmą, z ludźmi, którzy znają realia pracy w tym biznesie. Dzięki temu możemy zdobyć doświadczenie i praktyczną wiedzę z zakresu tworzenia aplikacji._

* <p class="text-underline">Adrian Tomczyk:</p>

_Wybrałem ten temat ze względu na moje zainteresowanie frameworkiem Ruby on Rails oraz użyteczność tworzonego systemu z punktu widzenia użytkownika. W pracy nad projektem bardzo cenię możliwość poznania narzędzi i metod stosowanych przy tworzeniu większych projektów przez firmy._

Prowadzącym jest <span class="text-underline">dr inż. Marek Piasecki (INS)</span>, który w tymi słowami uargumentował skierowanie tego tematu do realizacji:

_Specjalizuję się w dziedzinie technologii mobilnych oraz tworzeniu aplikacji na urządzenia przenośne, więc ten temat pasuje do zakresu moich kompetencji. Przed rozpoczęciem semestru przeprowadziłem małą ankietę wśród studentów zapisanych do mnie na zajęcia i temat zaproponowany przez Naturaily  powtórzył się kilkukrotnie w tym głosowaniu. Zgłosili się studenci deklarujący zainteresowanie poznaniem Ruby on Rails, a portfolio Naturaily potwierdza kompetencje firmy w tej dziedzinie._

Finał konferencji dopiero w czerwcu, w związku z czym zespół ma jeszcze sporo pracy przed sobą. Będziemy meldować o postępach w realizacji projektu.
