---
title: 'KPZ: Pomiar parametrów środowiskowych w inteligentnym domu (poznaj projekt)'
description: >-
  Celem projektu jest stworzenie systemu mierzącego różne parametry, takie jak:
  temperatura i wilgotność powietrza oraz stężenie pyłów w powietrzu.
slug: kpz-projekt-inteligentny-dom
date: '2017-04-13 10:30:01 +0000'
category: Events
author: Marcin Sulikowski
avatar: marcin.jpg
image: kpz-3-pomiar-parametrow.jpg
text-preview: >-
  Celem projektu jest stworzenie systemu mierzącego różne parametry, takie jak:
  temperatura i wilgotność powietrza oraz stężenie pyłów w powietrzu.
tags:
  - Events
  - Ruby on Rails development
  - Native mobile development
  - Python
  - BMS
---
Celem projektu jest stworzenie systemu mierzącego różne parametry, takie jak: temperatura i wilgotność powietrza oraz stężenie pyłów w powietrzu.

System będzie się składał z 3 części:

* bezprzewodowych czujników opartych na mikrokontrolerze , których zadaniem jest rejestracja  temperatury i wysyłka danych do jednostki centralnej,
* jednostka centralna (Raspberry PI), która przetwarza otrzymane dane,
* aplikacji internetowej prezentującej zebrane dane.

W ramach realizacji projektu zostaną zastosowane następujące technologie: **Ruby on Rails**, **C** i **Python** (grupa 1) oraz **C**, **Python** i **Python Flask** (grupa 2). Naturaily udostępnia infrastrukturę serwerową dla aplikacji internetowej.

### Czas żebyście poznali dwie **grupy projektowe**, które realizują ten projekt oraz motywacje poszczególnych osób do wyboru właśnie tego tematu.

**Grupa 1**

* <p class="text-underline">Michał Kochański:</p>

_Zdecydowałem się na przystąpienie do realizacji właśnie tego projektu, ponieważ łączy on w sobie rozwiązania mikroprocesorowe z webowymi. Cieszę się, że mam możliwość pracy w zespole, gdzie wykorzystujemy narzędzia dedykowane danemu projektowi oraz poznania Ruby on Rails._

* <p class="text-underline">Kacper Strzelecki:</p>

_Interesuje mnie wizja automatyzacji różnych czynności i zabezpieczeń w domach czy miejscach pracy. W pracy nad projektem najbardziej podoba mi się połączenie części elektronicznej ze stroną informatyczną._

* <p class="text-underline">Marta Wijatkowska:</p>

_Wybrałam ten temat, ponieważ był dla mnie najbardziej interesujący. Realizując projekt mam okazję zdobyć nowe umiejętności, takie jak chociażby efektywna praca w grupie, gdzie każdy jest w równym stopniu zaangażowany._

* <p class="text-underline">Mateusz Xaysombath:</p>

_Podobnie jak Michał, wybrałem ten temat, ponieważ daje możliwość powiązania elektroniki z programowaniem. W pracy nad projektem podoba mi się podejście prowadzących, a dokładniej narzucenie sposobu pracy i systematyzacja działań, która pozwala choć trochę poznać organizację w firmie i przebieg realizacji zadań projektowych._

Prowadzącym jest <span class="text-underline">dr inż. Grzegorz Świrniak z Katedry Metrologii Elektronicznej i Fotonicznej</span>, który w tymi słowami uargumentował skierowanie tego tematu do realizacji:

_Systemy zarządzania inteligentnymi domami mają poprawiać komfort życia mieszkańców, dbać o ich bezpieczeństwo i redukować koszty eksploatacji. Jednym z kluczowych zagadnień jest pomiar i analiza parametrów środowiskowych, takich jak temperatura i wilgotność powietrza oraz stopień jego zanieczyszczenia. Pomiar temperatury w różnych pomieszczeniach może posłużyć do optymalnego sterowania ogrzewaniem, dostosowanym do potrzeb i stylu życia mieszkańców. Pomiary wilgotności i stopnia zanieczyszczenia powietrza pozwalają z kolei na sterowanie jego wymianą i oczyszczaniem, co zapewni dobre samopoczucie i przeciwdziała rozwojowi niebezpiecznych mikroorganizmów. Problematyka pomiarów środowiskowych wydaje się więc szczególnie ważna z punktu widzenia potrzeb człowieka, ale też jest interesującym wyzwaniem dla młodych, przyszłych inżynierów. Wyzwanie to jest niewątpliwe złożone, ponieważ obejmuje pomiary realizowane przez sieć różnorodnych czujników, umiejętność konstruowania systemów mikroprocesorowych dokonujących akwizycji i analizy danych empirycznych oraz komunikację ze światem zewnętrznym przy użyciu nowoczesnych technologii informatycznych. Jestem jednak przekonany, że ogromna pasja,  zaangażowanie i radość z inżynierskich poczynań grupy studenckiej w połączeniu z doświadczeniem kadry z Politechniki Wrocławskiej i firmy Naturaily umożliwią pozytywne zakończenie projektu._

**Grupa 2 jest bardzo liczna, w związku z czym przywołaliśmy jedynie kilka wypowiedzi.**

* <p class="text-underline">Artur Ludwiński:</p>

_Koncepcja Internetu Rzeczy (IoT) jest bez wątpienia prężnie rozwijającym się zjawiskiem. Pomiar parametrów środowiskowych w inteligentnym domu zdaje się być idealnym wyborem dla kogoś, kto chciałby stawić czoła raczkującej jeszcze technologii i jak najwcześniej zgłębić jej tajniki. Temat potraktować można również jako sprawdzian wiedzy z takich przedmiotów jak Sieci Bezprzewodowe, Sieci Sensorowe czy Podstawy Techniki Mikroprocesorowej, które mieliśmy okazję realizować na uczelni._

_W pracy nad tym projektem podoba mi się przede wszystkim możliwość sprawdzenia się w większym zespole. Każdy z nas posiada inny poziom wiedzy z poszczególnych zagadnień, co wymusza wzajemne dopełnianie się i ciągłą wymianę informacji. Współpraca z Naturaily (dokładniej Marcinem i Mikołajem) wymaga dużego zaangażowania, szybkiego przyswajania nowych rzeczy i umiejętności planowania swoich działań._

* <p class="text-underline">Piotr Jaskot:</p>

_Wybrałem ten temat, ponieważ pokrywa się z moimi zainteresowaniami, a jego realizacja pomoże mi zdobyć doświadczenie w pracy w zespole, również z ludźmi, którzy zawodowo zajmują się programowaniem._

* <p class="text-underline">Mateusz Zawada:</p>

_Temat jest związany z moją pracą inżynierską, był to więc dość naturalny i oczywisty wybór. Dodatkową wartością jest to, że mogę rozwijać swoje umiejętności praktyczne i sprawdzić się w realizacji konkretnego projektu._

* <p class="text-underline">Szymon Werkowski:</p>

_Interesuje mnie temat inteligentnego domu. Obecne rozwiązania są dość kosztowne - chciałbym przyczynić się do tego, aby w przyszłości możliwości związane z IoT były dostępne dla każdego w przystępnej cenie, bez konieczności nadmiarowej konfiguracji i szczegółowej znajomości urządzeń oraz komunikacji między nimi._

_Jest jeszcze zbyt wcześnie, żeby ocenić pracę nad projektem, ale na tę chwilę doceniam wsparcie merytoryczne udzielane przez Naturaily oraz jestem wdzięczny za otrzymane narzędzia i pomoc w kwestii efektywności pracy zespołowej. Mamy bezpośredni kontakt z przedstawicielami Naturaily, co jest bardzo na plus._

* <p class="text-underline">Tomasz Szczepanowski:</p>

_Praca nad tym projektem pozwala nauczyć się, jak taki system działa od początku (czyli pobrania danych z czujnika) do końca (czyli prezentacji zebranych wyników na stronie). Temat łączy w sobie wiele dziedzin i pozwala na przynajmniej częściowe poznanie każdej z nich._

* <p class="text-underline">Katarzyna Maciejowska:</p>

_Po prostu podoba mi się ten temat, interesuję się rozwiązaniami inteligentnych domów i w przyszłości chciałabym zastosować je w swoim domu. Praca nad projektem pozwala mi poznać technologie, z którymi nie miałam wcześniej do czynienia._

<p class="text-inline no-margin-bottom"> Pozostali członkowie zespołu to: </p> <h4 class="text-inline">Dawid Drabik</h4>, <h4 class="text-inline">Paweł Furmanowski</h4>, <h4 class="text-inline">Marcin Charęza</h4>, <h4 class="text-inline">Marek Kot</h4>, <h4 class="text-inline">Juliusz Korzeniowski</h4>, <h4 class="text-inline">Wiktor Kamiński</h4>.

Prowadzącym jest <span class="text-underline">dr inż. Jarosław Emilianowicz (TIU)</span>.

Finał konferencji dopiero w czerwcu, w związku z czym zespoły mają jeszcze sporo pracy przed sobą. Będziemy meldować o postępach w realizacji projektu.
